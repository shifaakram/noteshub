رسید احمد خان دہلی میں پیدا ہوئے۔ والد کا نام والد کا نام سید محمد متقی تھا۔
آپ نے ابتدائی تعلیم مکتب میں حاصل کی۔ پھر قرآن ؟
۔ پھر قرآن مجید ، حدیث پاک اور فقہ کی تعلیم اٹھارہ سال کی عمر میں مکمل کر لی۔
اس کے بعد منصفی کا امتحان پاس کر کے بہ حیثیت منصف ملازم ہو گئے اور ترقی کرتے کرتے حج کے عہدے تک پہنچ گئے ۔
آپ نے اپنی ادبی زندگی کا آغاز اپنے اخبار ”سید الاخبار سے کیا۔ مسلمانوں کے اخلاق کی اصلاح کے لیے ایک رسالہ تہذیب الاخلاق نکالا ۔ نیز مسلمانوں کی تعلیم کے لیے علی گڑھ میں ایک اسکول قائم کیا جو ترقی پا کر ایک عظیم الشان یونی ورسٹی بن گیا۔
سرسید ایک بلند پایہ نثر نگار، اخبار نویس اور عالم تھے۔ آخری مغل بادشاہ بہادر شاہ ظفر نے آپ کو جواد الدولہ اور عارف جنگ کے خطابات دیے۔ انگریز حکومت نے بھی آپ کو سر کا خطاب دیا۔ آپ نے بہت سی کتابیں لکھیں ، جن میں آثار الصنادید، خطبات احمد یہ اسباب بغاوت ہند اور تاریخ سرکشی بجنور بہت مشہور ہیں۔
اے آسماں کے نور اور اے یاس دل کی راحت امید !
ترے ہی سبزہ زار سے ہر اک مراد کا ثمر
ترے ہی پاس ہر دکھ کا علاج ہے، تجھی سے ہر غم میں راحت
ملول راہ رو ، جو دشت فکر میں بھٹک رہا ہے ، تیرے گھنے سبر شجر کی چھاؤں کو تلاش کرتا ہے۔ وہاں کی ٹھنڈی ہوا، جانوروں کے گیت، بہتے دریاؤں کی لہریں اُس کے دل کو تسکین بخشتی ہیں۔ اس کے مردہ خیالات کو زندہ کرتی ہیں۔ دل سے تمام فکر غائب ہو جاتی ہے اور دور دور کے زمانے کی تصوراتی خوشیاں سب نظر آتی ہیں۔ دیکھو! معصوم لاچار بچہ پالنے میں سویا ہے۔ اس کی غم گین ماں کام کاج میں مشغول ہے اور پالنا بھی جھلا رہی ہے۔ ہاتھ کام میں لگے ہیں اور دل بچے کے پاس ہے اور اس کو گیت سنا رہی ہے: "سو جا میرے بچے، سو جا، اے اپنے باب کا عکس اور میرے دل کا آرام ، سو جا۔" "اے میرے دل کی کلی، تو سو جا، تو پھلے پھولے ، خزاں تجھ پر کبھی نہ آئے۔" "تیرے شاخ سے کوئی کانٹا کبھی نہ ٹوٹے۔ تجھ پر کوئی وقت مشکل نہ آئے۔ جو دکھ تیرے ماں باپ نے سہے، تو کبھی وہ نہ دیکھے۔" "سو جا، میرے بچے سو جا۔ اے میری آنکھوں کے نور اور میرے دل کی خوشی، میرے بچے، تو سو جا۔ تیرا چہرہ چاند سے زیادہ روشن ہوگا۔ تیری شہرت، تیری قابلیت، تیری ہم سے محبت آخر ہمارے دل کو آرام دے گی۔ تیری ہنسی ہمارے اندھیرے گھر کا چراغ ہوگی۔ تیری میٹھی باتیں ہمارے غم کو دور کریں گی۔ تیری آواز ہمارے لیے خوش گوار نغمے ہوں گی۔ سو جا، میرے بچے سو جا۔ اے ہماری امیدوں کے پودے، سو جا۔ بتا، جب ہم اس دنیا سے رخصت ہو جائیں گے تو تو کیا کرے گا؟ تو ہماری لاش کے پاس کھڑا ہوگا۔ تو پوچھے گا اور ہم نہ بولیں گے۔ تو روئے گا اور ہم رحم نہ کھائیں گے۔ اے میرے پیارے رونے والے ! تو ہماری قبر پر آئے گا اور ہماری روح کو خوش کرے گا۔ ہائے ! ہم تو چلے جائیں گے اور تو ہماری یاد میں آنسو بہائے گا۔ تو اپنی ماں کی شفیق صورت، اپنے باپ کی چمکیلی صورت کو یاد کرے گا۔ ہائے! بس ہمارا اتنا ہی غم ہے کہ تو اس وقت ہماری محبت کو یاد کر کے غم گین ہوگا۔ سو جا، میرے بچے، سو جا، سو جا، میرے لعل، سو جا۔" یہ خوشیاں امید کی ماں کو اس وقت حاصل تھیں جب بچہ ابھی زبان سے آواز بھی نہیں نکال سکتا تھا۔ لیکن جب وہ ذرا بڑا ہوا اور معصوم ہنسی سے ماں کے دل کو شاد کرنے لگا اور ”ماں، ماں“ کہنا سیکھا، اُس کی شیریں آواز ، ادھورے لفظوں میں ماں کے کانوں میں پہنچی۔ وہ آنسوؤں سے ماں کی محبت کو بھڑکانے کے قابل ہوا۔ پھر اسکول جانے لگا۔ رات کو دن کا سبق ماں کو غم گین دل سے سناتا تھا اور جب تاروں کی روشنی میں اٹھ کر منھ ہاتھ دھو کر ماں باپ کے ساتھ فجر کی نماز میں کھڑا ہوتا تھا اور اپنے معصوم دل و زبان سے
 اپنے بے گناہ دل ، بے گناہ زبان سے
 